Lean, tai Lean-ajattelu on Toyotan tuotannon ja tuotekehityksen menetelmille annettu nimi. Se on kokoelma toisiinsa limittyviä toimintatapoja, joiden tarkoitus on optimoida lopputulosta pienempien prosessin osakokonaisuuksien sijaan. Kun lopputulos on asiakkaalle toimitettu tuote, optimoinnin kohteeksi Lean-ajattelussa otetaan aika jossa tuote toimitetaan asiakkaalle sekä tämän tuotteen asiakkaalle tuoma arvo. Tämän saavuttamiseksi Lean-ajattelun keskiössä on kaksi toimintaa ohjaavaa pilaria, jatkuva parantaminen sekä ihmisten kunnioittaminen. Jatkuva parantaminen tarkoittaa prosessien kehittämistä niitä ensin opiskelemalla, sitten kyseenalaistamalla ja lopulta kehittämällä niitä paremmiksi. Ilman toista pilaria, ihmisten kunnioittamista tämä ei olisi mahdollista, sillä jatkuva parantaminen vaatii ympäristön joka arvostaa muutosta. Ihmisten kunnioittaminen tarkoittaa Lean-ajattelussa yksilöihin sijoittamista ja heidän näkemyksensä arvostamista. Yksilön odotetaan kyseenalaistan toimintatapoja ja ehdottamaan niihin parannuksia. Tätä tukee yrityksen kasvattamat ja Leanin sydämmessä olevat johtaja-mentorit, jotka luovat muutokseen kannustavan ympäristön sekä opettavat Lean-ajattelua muille työyhteisön jäsenille. 